<h1 align="center">
  <a name="logo" href="http://ftn.uns.ac.rs/691618389/fakultet-tehnickih-nauka"><img src="https://i.imgur.com/eBaobcQ.jpg" alt="Fakultet tehničkih nauka" width="200"></a>
  <br>
  Primeri za laboratorijske vežbe iz predmeta Internet softverske arhitekture
</h1>

# OBAVEŠTENJA
---

## Specifikacija projekta i Kontrolna Tačka 1

Specifikaciju projekta dosutpna je u okviru repozitorijuma.

**Prva kontrolna** tačka će biti organizovana u **nedelji 20.11-25.11 u terminu vežbi**.  
Rok za izradu dela projekta propisanog prvom kontrolnom tačkom je **19.11.2023 u 23:59**.  
Stari studenti koji žele da izađu na kontrolnu tačku u obavezi su da se jave na _eva.jankovic@uns.ac.rs_ kako bi im bio dodeljen termin u kom će braniti kontrolnu tačku.  
Studenti koji ispune uslove navedene u kontrolnoj tački bivaju oslobođeni određenih funkcionalnosti iz specifikacije projekta.

---

## Prijava timova - obeveštenje 24.10.2023.

Predmetni projekat je predispitna obaveza koja se polaže u **četvoročlanim timovima**.  
Potrebno je da se svi članovi tima upišu u okviru [narednog spiska](https://docs.google.com/spreadsheets/d/1o_RLoJgsfSfDYPJupvWmMK0uOf5vHODm4peWRT0oU3Q/edit?usp=sharing).  
Rok za formiranje timova je **petak 3.11.2022. u 23:59:59**.  
Svi studenti koji planiraju da rade projekat, a nisu formirali timove potrebno je da se upišu na spisak kako bi bili naknadno raspoređeni.

---

# FAQ

1. Profesori/asistenti mi ne odgovaraju na email. Zašto?
   - Profesori i asistenti uvek pokušavaju da u što kraćem roku adekvatno odgovore na pitanje/molbu/zahtev. U zavisnosti od kompleksnosti zahteva i trenutne dostupnosti predavača, na odgovor se može čekati i malo duže.
   - Na emailove koji nemaju potpune podatke studenata neće biti odgovarano.
   - Da bi se adekvatno odgovorilo na email, od studenata se zahteva da u emailu navedu sve potrebne informacije (što često nije slučaj). Šablon kojeg biste trebali da se pridržavate:

| Subject:           | <\_smer>, <naziv_predmeta>, <broj_indeksa> <ime_i_prezime>, <kratak_opis_problema>      |
| ------------------ | --------------------------------------------------------------------------------------- |
| Početak obraćanja: | Poštovani <ime/prezime osobe kojoj se obraćate uz uvažavanje godina/pozicije te osobe>, |
| Tekst:             | <detaljan opis molbe/žalbe/primedbe koji će sadržati i naziv predmeta u nekom trenutku> |
| Pozdrav:           | Unapred zahvalna/zahvalan, <br> <broj_indeksa> <br> <ime_i_prezime>                     |
| Attachments:       | <opciono ako ima potrebe, samo NEMOJTE slati stack trace slike>                         |

2. Zašto bi bilo dobro da imam UNS email?
   - Ima više razloga za to. Zvanična komunikacija bi se podigla na viši nivo, kao i na drugim univerzitetima u svetu. Dodatno, imali biste razne beneficije i popuste kao npr. [Github Student Developer Pack](https://education.github.com/pack) ili [Microsoft Office Online](https://www.microsoft.com/en-us/education/products/office) (bedak :() ili pristup eduroam mreži.
3. Prijavila/o sam ispit na službi, ali mi ocena još nije "prošla". Šta da radim?
   - Sve ocene koje su na odbrani projekta/usmenom upisane u evidenciju biće prosleđene studentskoj službi. Strpite se nekoliko dana jer se zvanični zapisnici razmenjuju na relaciji profesor-studentska služba nekoliko puta (to ume i da potraje). Ako je drugim studentima "prošla" ocena a Vama nije, tek tad se obratite studentskoj službi ili profesoru zbog provere.
4. Planiram da diplomiram do X dana, Y meseca, Z godine, da li mogu da branim projekat ranije?
   - Može, ali samo ako će ceo tim braniti ranije (pre prvog roka u januaru) i sa time sa slože i drugi profesori i asistenti sa povezanih predmeta. Naravno, pod ranije podrazumevamo mesec-dva pre zvaničnog roka, a ne nedelju dana.
5. Da li mi je potreban potpis za upis na sledeću godinu?
   - Pitajte na studentskoj službi.
6. Ja sam zaposlen/a, da li se odbrana za mene može organizovati u nekom drugom terminu?
   - Ne, jer bi onda to pravo imao i svaki drugi student i odbrana bi se mogla organizovati svaki dan 365 dana u godini čime rokovi gube smisao. Sami određujete prioritete.
7. Pokušala/o sam sve i nisam uspela/o da shvatim šta je greška i da je otklonim. Šta da radim?
   - Ako ste pokušali baš sve onda Vam nema spasa :) Šalu na stranu, pokušajte [ovo](https://dev.to/maxwell_dev/seven-things-to-do-before-asking-for-help-2fo0). Ako ne uspe, pitajte kolege (možda su se susreli sa istim ili sličnim problemom). Na kraju, obratite se asistentima za pomoć. Asistenti nisu pokretna dokumentacija i debugger, ali su spremni da pomognu. Možda na kraju svi nauče nešto novo.
8. Zašto je termin za završetak projekta mnooogo pre (čitaj 7-10 dana) same odbrane?
   - Kao što je studentima potrebno određeno vreme da se pripreme za odbranu projekata, tako je to potrebno i asistentima. Ko probije rok, odradiće reset na poslednji dozvoljeni komit tokom odbrane.
9. Šta je potrebno da uradim za ocenu 6/7/8/9/10?
   - Ono što piše u specifikaciji projekta.
10. Jedan ili više članova mog tima je odustao/slabo radi. Šta da radim?
    - Kada imate takav problem, prvo pokušajte da se međusobno dogovorite unutar tima koji su ciljevi i da li je zaista problem nerešiv. Ako ne uspe, na vreme se obratite asistentima za pomoć.
11. Šta treba da piše u tom README.md?
    - [Uputstvo za instalaciju/pokretanje projekta](https://dev.to/pratikaambani/a-meaningful-readmemd-565a) koje će biti razumljivo svakom studentu četvrte godine smera Računarstvo i automatika i Informacioni inženjering Fakulteta tehničkih nauka u Novom Sadu (i asistentima naravno, ako im se obraćate za pomoć).
12. Da li je stvarno dozvoljeno da koristimo proizvoljne tehnologije za izradu projekata?
    - Da, možete koristiti šta god hoćete, dok zadovoljite sve zahteve propisane specifikacijom. To naravno znači i ograničenu pomoć asistenata što se tehničkog dela tiče (čitaj kako da u X frejmvorku uradim Y stvar na Z način)
13. Da li možemo da koristimo generatore koda, eksterne biblioteke (npr. za crtanje elemenata na kanvas u browseru)?
    - Da, možete koristiti šta god hoćete, dok zadovoljite sve zahteve propisane specifikacijom. Naravno, morate razumeti i objasniti šta tačno ti generatori odrade za vas.
14. Da li je izgled aplikacije zaista bitan?
    - Svakako, iako je funkcionalnost na prvom mestu. Za više ocene izgled utiče na ocenu. Ne moraju se koristiti napredne biblioteke, i bootstrap aplikacije umeju lepo da izgledaju.
15. Da li su ocene pojedinačne ili timske?
    - Iako je projekat timski, ocene su pojedinačne. U specifikaciji projekta je naznačena podela posla za ČETIRI studenta. Ukoliko imate problema sa članovima tima, na vreme se obratite asistentima za dalja uputstva u vezi sa izradom projekta.
16. Šta se dešava ako ne nađem tim do roka za prijavu timova?
    - Ipak se potrudite i pokušajte da pronađete kolege s kojima ćete raditi ovaj timski projekat. Ako ipak ne uspete da pronađete tim, upišite se na spisak, pa Vas asistenti nasumično dodeliti timu kojem fale članovi.
17. Šta se dešava ako tim ne napravi repozitorijum do roka za pravljenje repozitorijuma?
    - Direktno će Vam uticati na ocenu taj propust. Ipak se potrudite da napravite repo (nije teško, par klikova). Takođe, nemojte menjati repozitorijume posle postavljanja inicijalnog osim u izuzetnim slučajevima. Tada obavestite asistente o promeni uz novi link. Kada smo već kod repozitorijuma, ako već koristite neki [VCS](https://en.wikipedia.org/wiki/Version_control) alat, nema poente da i dalje distribuirate kod među članovima tima putem emaila, flash memorije, društvenih mreža, itd.
18. Da li treba da dodamo asistente na repozitorijum projekta?
    - Naravno, zbog uvida u rad na projektu potrebno je dodati nalog **isa-asistent**.
19. Da li moramo da koristimo DTO/BO/VO projekcije za razmenu informacija između komponenti sistema?
    - Ne morate, ali bi bilo poželjno da to učinite na mestima gde ima smisla da se radi sa projekcijama a ne originalima.
20. Da li smemo da koristimo Lombok?
    - Da.
21. Da li smemo da koristimo nasleđivanje u projektu (npr. kod definisanja različitih tipova korisnika aplikacije)?
    - Da. Na predavanjima i vežbama će biti prikazane strategije za mapiranje nasleđivanja na IS-A hijerarhiju, pa možete sami odlučiti da li vam neki od pristupa odgovara ili ne.
22. Da li možemo sami da osmislimo izgled stranica (šta se na kojoj stranici od informacija prikazuje) i tok upotrebe određenih funkcionalnosti?
    - Niste ograničeni da prikažete informacije na načina na koji to piše u specifikaciji projekta. Bitno je samo da sve informacije koje se traže negde prikažete, a sami osmislite gde ih ima smisla prikazati. Što se tiče koraka za rezervacije, gledajte da ispoštujete taj višekoračni tok, a kako će to izgledati u projektu sami osmislite.
23. Da li da radimo logičko brisanje ili fizičko brisanje?
    - Možete raditi koje želite. Za potrebe generisanja izveštaja, logičnije je da radite logičko brisanje onih entiteta koji su deo izveštaja.
24. Šta sve može biti oprema?
    - Krv, špricevi, vata, igle,...
25. Da li moramo imati potpuni upitnik za uzimanje anamneze?
    - Ne morate. Dovoljno je ponuditi korisniku 10-15 pitanja (odgovore na sva pitanja čuvate u bazi).
26. Da li polja iz upitnika mogu biti boolean?
    - Da.
27. Da li treba pored dodavanja admina centra (tacka 3.5) da implementiram i update i delete korisnika (admina centara) ili to nije neophodno?
    - Nije neophodno.
28. Takođe imam pretragu korisnika po imenu i prezimenu i prikaz njihovih detalja. Da li se to odnosi na pretragu svih korisnika sistema, ili na korisnike pojedinacnih centara s ozbirom da je to funkcionalnost za admina sistema?
    - Admin sistema može da pretražuje sve postojeće korisnike kompletnog sistema. Administratori centra/medicinsko osoblje mogu da pretražuju samo korisnike koji su bar jednom posetili taj centar.
    
